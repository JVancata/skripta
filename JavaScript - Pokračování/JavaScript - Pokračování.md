>[!question] Jaký je rozdíl mezi `null` a `undefined`?
>
>Obě hodnoty působí na první pohled stejně, ale ve **významu** se liší.
>
>Pokud je hodnota `undefined`, znamená to "hodnota je prázdná".
>Pokud je hodnota `null`, znamená to "hodnota je **NIC**".
>
>Představme si to na **příkladu** Alzaboxu.
>
>Naťukám kód, otevřou se dvířka a schránka je prázdná - je tam `undefined`.
>Naťukám kód, otevřou se dvířka a uvnitř je papírek s nápisem "NIC" - je tam `null`.
>
>Pokud je v proměnné `undefined`, tak nevíme, jestli se někdo vůbec pokusil vložit hodnotu.
>Pokud je v proměnné `null`, tak víme, že někdo explicitně řekl "nic tam není".
