---
title: Programování v JavaScriptu
---
# Ahoj!

Cílem této stránky je Tě naučit programovat v **JavaScriptu** (wow!). Předám Ti **všechny znalosti**, co jsem nasbíral a ukážu Ti, že programování není žádná věda. Zkusím Ti předat i pár **dobrých rad**, co by ti mohlo pomoct v kariéře programátora.

Budu se snažit, aby Tě **bavil** jak výklad, tak i **projekty**, které budeme programovat.

> [!info]+ Proč se učit JavaScript?
> Je super. Dokážeš v něm naprogramovat **[[1. JavaScript - Úvod/index|prakticky cokoli]]**. 
> 
> Budeme dělat webové aplikace, servery, mobilní aplikace a třeba i hry. Naučíš se i vše okolo programování, co je do praxe potřeba.
## Předpoklady
Hlavním předpokladem je ochota **věnovat programování čas**, přes to vlak nejede (opravdu). 

V programování snad více než jinde platí, že **trénink dělá mistra**. 

Programuj **každou úlohu**, která je v těchto materiálech zadaná, i kdyby pro Tebe měla být naprosto triviální. Upravuj si kód **podle sebe**, zkoušej, objevuj a hlavně se **ničeho neboj**, nemůžeš nic zkazit.

> [!tip]- Programovat může každý
> ![[august-gusteau-foto.jpg]]

Vše ostatní je **bonus**. Nepotřebuješ být žádný profesor matematiky, nebo druhé zrození Alberta Einsteina. Nějaké předešlé znalosti programování se hodí, ale zvládneš to i bez nich.

Jestli něčemu nerozumíš, tak to klidně **přeskoč**. Vrátíš se k tomu později, až to budeš potřebovat.

Když ti to dvakrát nepůjde naprogramovat, tak to napotřetí už dáš.
## Osnova

Stačí se postupně prokousávat tématy a plnit všechny programovací úlohy.

1. Vysvětlíme pár [[1. JavaScript - Úvod/index|základních pojmů]] a spustíme si **první projekty**, žádné zázraky se zatím dít nebudou. Očekávej pár jednoduchých funkcí, které Ti ukážou základy jazyka. 
   
2. Pokračovat budeme trošku [[Rozdíl mezi null a undefined|zajímavějšími projekty]]. Začneme postupně tvořit interaktivní webové aplikace - klikneme do stránky a ona něco udělá.

## Zdroje
Prakticky všechny příklady a informace na této stránce jsou čerpány z [MDN Web Docs](https://developer.mozilla.org/en-US/docs/Web/JavaScript). Je to nejkvalitnější zdroj informací, co se JavaScriptu týče.

Výborný zdroj pro základy teoretické informatiky je [Computerphile](https://www.youtube.com/@Computerphile).

Na všechny zdroje se snažím odkazovat přímo v textu. Pokud jsem kód nepsal já, je uveden zdroj.

Nepoužívám k tvorbě těchto materiálů generativní umělou inteligenci. Pokud je nějaký obsah generován, vždy je to explicitně uvedeno.

## Licence
Cílem této stránky je naučit čtenáře programovat v JavaScriptu. Používej tento obsah prosím ke svému vzdělávání. Klidně pomocí něj vzdělávej i další lidi, třeba tvoje vlastní studenty, přátele a nebo kolegy v práci. Vždy ale prosím uveď odkaz na tento web. Jestli na tom i nějakou korunu vyděláš mi nevadí, ale vždy se odkaž zpátky sem.

Nechci, aby můj obsah byl součástí cizích služeb (např. jazykových modelů). Když napíšeš cokoli do ChatGPT, můžou si s tím dělat, co chtějí. U některých programovacích úloh to využijeme - napíšeme si prompt pro jazykový model a budeme generovat kód - ale to bude vždy v textu specificky označeno.