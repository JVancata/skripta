>[!quote]
> Your success in life will be determined largely by your ability to speak, your ability to write, and the quality of your ideas. In that order.
> 
> \- Patrick Winston

![Patrick Winston - How to Speak](https://www.youtube.com/watch?v=Unzc731iCUY)

# 1. Doptávání se
Práce programátora\*ky, testera\*ky a analytika\*čky je samozřejmě o technických znalostech, bez nich se jen s těží někam dostaneš. Ale reálně **největší součástí práce je komunikace** s lidmi.

To, že to umíš perfektně naprogramovat neznamená vlastně vůbec nic. Daleko důležitější je se umět **domluvit**, co máš dělat a proč to máš dělat.

Často zjistíš, že v zadání se píše něco, ale šéf ti tvrdí něco jiného. A pak zjistíš, že design ve Figmě nesedí. A že v nějakém Excelu je to taky jinak. Musíš to umět **vykomunikovat**. A musíš všechno **zdokumentovat**.

Ptej se na další otázky, proč se zrovna tohle má programovat/navrhovat/testovat. Ptej se, co je za tím. A všechno si to ideálně zapiš. **Přemýšlej nad zadáním**, neplň ho slepě.

Všeho moc škodí, nemůžeš mít dotaz úplně ke **každé drobnosti**. Ale uvidíš, že tvoji kolegové a nadřízení ocení, když reálně projevíš **zájem** o samotný produkt, který společně tvoříte.
# 2. Dokumentace
Když si něco **nezapíšeš**, do měsíce to **zapomeneš**. A někdy třeba i rychleji.

Když se něco na projektu řeší a **dělají se rozhodnutí**, tak si zapiš proč se dělají.

Ideálně to piš někam, kde to vidí i ostatní - třeba do tasku v Jiře. A nebo třeba alespoň do veřejného kanálu ve Slacku. Při nejhorším využij i komentář v kódu, ale to má taky svoje úskalí.

Správně by se do kódu nemělo sáhnout bez **prolinkování s taskem**, který řešíš. Ať už máš issues na GitHubu, nebo tickety v Jiře, tak by si měl\*a vždy propojovat kód se zadáním.

Proč? 🤔

No protože **nepracuješ jako jednotlivec**, ale jako tým. A třeba od příštího měsíce nastupuješ na jiný projekt a na ten původní se vrátíš po roce. A najednou **netušíš**, proč jsou věci udělané tak, jak jsou a nemůžeš jim [[Chesterton’s Fence|porozumět]].

A zároveň, když tu změnu oficiálně někam "nahlásíš", tak si jí může všimnou někdo další. A třeba zjistíte, že to vlastně nedává smysl.
# 3. Zadání
Vždycky zadání piš tak, aby **nemohlo dojít k nedorozumění**.

Dej si na to pozor hlavně při zadávání bugů. Vždycky k tomu napiš všechno, co víš. A hlavně **kroky jak chybu zopakovat** (reprodukovat).

Třeba budeš zadávat úkoly ostatním kolegům a třeba i na jiné oddělení. Ne všichni se umí doptávat jako Ty 😊

Když to zadáš napoprvé jasně, tak si strašně urychlíš a ušetříš práci. Navíc vývojáři **milují** kvalitní zadání. A i za **kvalitně zadané bugy** Ti budou děkovat.

Řiď se tím, že když někdo nepochopí **Tvojí zprávu**, tak je to většinou i **Tvoje vina**.

Používej tabulky, **zvýraznění**, grafy, `code-blocky`. Líp se to čte. Když někomu pošleš sloh na 30 stran, dost pravděpodobně si to nepřečte.